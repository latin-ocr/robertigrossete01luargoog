EPISTOLAE. 1 55

sarium credimus. Quia igitur sine decalogi observatione
salus animarum non consistit, exhortamur in DominO,
firmiter injungentes ut unusquisque pastor animarum
et quilibet sacerdos parochialis sciat decalogum, id est,
decem mandata legis Moysaicae3 eademque populo sibi
subjecto frequenter praedicet et exponat. Sciat quoque
quae sint septem criminalia, eademque similiter populo
praedicet fugienda : sciat insuper, saltem simpliciter, sep-
tem ecclesiastica sacramenta3 et hi qui sunt sacerdotes
maxime sciant quae exiguntur ad verae confessionis et
poenitentiae sacramentum, formamque baptizandi3 doce-
ant frequenter laicos in idiomate communi: habeat
quoque quisque eorum saltem simplicem fidei intellec-
tum, sicut continetur in symb010‚ tam majore quam
minore, et in tractatu qui dicitur Quicunque vult, qui
cotidie ad primam in ecclesia psallitur. Eucharistia
autem, quae sacramentum est Dominici corporis in 1000
singulari mundo et signato semper honorifice collocata,
devote ac fideliter conservetur. Sacerdos vero quilibet
frequenter doceat plebem suam, ut cum in celebratione
missarum elevatur hostia salutaris, se reverenter in—
clinet3 idem faciens cum eam portet presbyter ad in·
firmum, quam in decenti habim, supposito mundo
velamine, ferat et referat manifeste ac honorifice ¹ ante
pectus cum reverentia et timore, semper lumine prae-
cedente, cum sit candor lucis aeternae3 ut ex 1100 apud
omnes fides et devotio augeatur; quemadmodum in
generali Concilio scribitur: tintinnabulum quoque simu1‘2
cum lumine venerandam corporis Christi hostiam sem-
per praecedat, ut ejus sonitu excitetur fidelium devotio
ad tanti Sacramenti debitam adorationem. Observent
etiam sacerdotes cum omni diligentia ne sacra Eucha-
ristia per vitium aut diutinam conservationem contra-

¹ honorifice] honeste, sid. 1 ² simul] similiter, Sid.

